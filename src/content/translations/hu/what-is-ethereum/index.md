---
title: Mi az Ethereum?
description: Útmutatók, források és eszközök azon felhasználóknak, akiknek az Ethereum teljesen új.
lang: hu
---

# Mi az Ethereum? {#what-is-ethereum}

Önnek még új az Ethereum? Jó helyen jár. Kezdjük nagy vonalakban.

**Az Ethereum az internet új korszakának alapja:**

- Egy internet beépített fizetőeszközzel és fizetésekkel.
- Egy internet, ahol a felhasználók birtokolhatják saját adataikat, és az alkalmazások nem kémkednek az ember után.
- Egy internet, ahol mindenkinek hozzáférése van egy nyílt pénzügyi rendszerhez.
- Egy független, nyílt infrastruktúrára épült internet, amelyet nem irányít személy vagy vállalat.

**A 2015-ben indult Ethereum a világ vezető programozható blokklánca.**

**Sok más blokklánchoz hasonlóan, az Ethereum is rendelkezik egy saját kriptovalutával, melyet Ether-nek (ETH) hívnak.** Az ETH digitális fizetőeszköz. Ha hallott már a [Bitcoinról](http://bitcoin.org/), az ETH sok hasonló tulajdonsággal rendelkezik. Teljesen digitális, és azonnal utalható a világ bármely pontjára. Az ETH készletét nem szabályozza egyik kormány vagy vállalat sem - decentralizált és véges. Emberek világszerte használják az ETH-et fizetéshez, értékmegőrzőként vagy fedezetként.

**De a többi blokklánchoz képest az Ethereum sokkal többre képes.** Az Ethereum programozható, ami azt jelenti, hogy fejlesztők használhatják [újfajta alkalmazások fejlesztésére.](/hu/dapps/).

Ezek a decentralizált alkalmazások (vagy "dapp-ok") kihasználják a kriptovaluta és a blokklánc technológia által nyújtott előnyöket. Megbízhatóak, ami azt jelenti, hogyha egyszer feltöltötték az Ethereumba, akkor örökké úgy fognak futni, ahogy programozták őket. Digitális vagyontárgyakat irányíthatnak, lehetőséget teremtve ezzel újfajta pénzügyi alkalmazások létrejöveteléhez. Decentralizáltak lehetnek, ami az jelenti, hogy semmilyen entitás vagy személy nem irányítja őket.

**Jelenleg világszerte fejlesztők ezrei építenek alkalmazásokat Ethereum-on, emellett újfajta alkalmazásokat találnak fel, amiket ma is használhat:**

- [**Kriptovaluta tárcák **](/hu/wallets/), amelyek lehetővé teszik az ETH-tel vagy más valutával történő költséghatékony, azonnali fizetéseket
- **Pénzügyi alkalmazások, ** melyekkel kölcsönt adhat, felvehet vagy befektetheti vagyonát
- **Decentralizált piacok**, melyeken kereskedhet digitális vagyontárgyakkal, sőt akár "jóslatokkal" is valós világ eseményeiről
- **Játékok**, ahol játékbeli tárgyakat birtokolhat, és akár valódi pénzt is kereshet
- **És még sokkal,** sokkal több.

**Az Ethereum a világ legnagyobb és legaktívabb blokklánc közössége.** Beletartoznak a központi protokoll fejlesztők, kriptoökonómia kutatók, cypherpunk-ok, bányász közösségek, ETH felhasználók, alkalmazás fejlesztők, átlag felhasználók, anarchisták, fortune 500 vállaltok és mostantól **te is**.

**Nincs olyan vállalat vagy centralizált szervezet, amely az Ethereum-ot irányítaná.** Az Ethereum-ot egy közreműködőkből álló sokszínű, globális közösség fejleszti és tartja karban, akik a központi protokolltól kezdve a fogyasztói alkalmazásokon keresztül mindenfélén dolgoznak. Ez a weboldalt, ahogy az Ethereum többi részét is egy csapat együtt dolgozó ember készítette -és fogja is készíteni.

**Üdvözöljük az Ethereum oldalán.**

**Nem biztos benne, hova tovább?**

- Szeretne belekezdeni az Ethereum használatába? [ethereum.org/dapps](/hu/dapps/)
- Szeretne többet megtudni az Ethereum-ról és a hozzá tartozó technológiáról? [ethereum.org/learn](/hu/learn/)
- Ön egy fejlesztő, akit érdekel az Ethereum-on való fejlesztés? [ethereum.org/developers](/hu/developers/)
