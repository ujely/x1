---
title: Ce este Ethereum?
description: Ghiduri, resurse şi instrumente pentru utilizatori noi ai Ethereum.
lang: ro
---

# Ce este Ethereum? {#what-is-ethereum}

Nou-venit(ă) în universul Ethereum? Ești în locul potrivit. Să începem cu imaginea de ansamblu.

**Ethereum este fundamentul unei noi ere a internetului:**

- Un internet în care banii și plățile sunt integrate.
- Un internet în care utilizatorii își pot controla datele și în care aplicațiile nu te spionează și nu îți fură informațiile.
- Un internet în care toată lumea are acces la un sistem financiar deschis.
- Un internet dezvoltat pe o infrastructură neutră, cu acces deschis, care nu este controlată de vreo companie sau persoană.

**Lansat în 2015, Ethereum este liderul global al blockchainurilor programabile.**

**Ca alte blockchainuri, Ethereum are o criptovalută nativă, numită Ether (ETH).** ETH este o monedă digitală. Daca ai auzit de [Bitcoin](http://bitcoin.org/), ETH are multe funcționalități similare. Este exclusiv digitală și poate fi trimisă instant oricui, oriunde în lume. Fondul disponibil de ETH nu este controlat de vreun guvern sau vreo companie - este descentralizat și este limitat. Oameni din întreaga lume folosesc ETH pentru a face plăți, ca purtător de valoare sau garanție.

**Spre deosebire de alte blockchainuri, Ethereum poate face mult mai multe.** Ethereum este programabil, ceea ce înseamnă că programatorii îl pot folosi pentru a [crea noi tipuri de aplicații](/ro/dapps/).

Aceste aplicații descentralizate (sau „dapps”) beneficiază de atributele tehnologiei criptovalutelor și blockchainului. Pot fi demne de încredere, întrucât, odată „încărcate” în Ethereum, vor funcționa mereu așa cum au fost programate. Pot controla active digitale pentru a crea noi tipuri de aplicații financiare. Pot fi descentralizate, astfel încât să nu fie controlate de o singură entitate sau persoană.

**În acest moment, mii de programatori din întreaga lume dezvoltă aplicații pe Ethereum și inventează noi tipuri de aplicații. Pe multe dintre acestea le poți folosi chiar azi:**

- [**Portofele pentru criptovalute (wallets)**](/ro/wallets/) care îți permit să faci instantaneu plăți ieftine cu ETH sau alte active digitale
- **Aplicații financiare** care îți permit să iei sau să dai împrumuturi sau să îți investești activele digitale
- **Piețe descentralizate**, care îți permit să faci tranzacții cu activele digitale sau chiar cu „predicții” ale evenimentelor din lumea reală
- **Jocuri** în care deții bunuri in-game și poți chiar să câștigi bani reali
- **Și multe,** multe altele.

**Comunitatea Ethereum este cea mai mare și activă comunitate blockchain din lume.** Include dezvoltatori ai protocolului de bază, cercetători de criptoeconomie, cypherpunks, organizații de mining, deținători de ETH, dezvoltatori de aplicații, simpli utilizatori, anarhiști, companii Fortune 500 și, începând de acum, **pe tine**.

**Nu există o companie sau organizație centralizată care că controleze Ethereum.** Ethereum este întreținut și îmbunătățit periodic de o comunitate globală și diversă de contribuitori, care se implică în tot, de la protocolul de bază la aplicațiile pentru consumatori. Acest site, ca întregul Ethereum, a fost - și continuă să fie - dezvoltat de un colectiv de oameni care lucrează împreună.

**Bun venit în Ethereum.**

**Nu știi ce să faci mai departe?**

- Vrei să începi să folosești Ethereum? [ethereum.org/dapps](/ro/dapps/)
- Vrei să afli mai multe despre Ethereum și tehnologia sa? [ethereum.org/learn](/ro/learn/)
- Ești un programator interesat de dezvoltarea pe Ethereum? [ethereum.org/developers](/ro/developers/)

**Cauți mai multe resurse despre Ethereum pentru începători?**

[Decentralized Everything cu Vitalik Buterin](https://youtu.be/WSN5BaCzsbo)

<div class="iframe-container">
  <iframe width="560" height="315" src="https://www.youtube.com/embed/WSN5BaCzsbo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Ben Horowitz explică viitorul blockchainului](https://www.youtube.com/watch?v=l9jvKWKmRfs&feature=youtu.be)

<div class="iframe-container">
  <iframe width="560" height="315" src="https://www.youtube.com/embed/l9jvKWKmRfs" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Ethereum's Blockchain de TechCrunch](https://www.youtube.com/watch?v=WfULutvxvzY)

<div class="iframe-container">
  <iframe width="560" height="315" src="https://www.youtube.com/embed/WfULutvxvzY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>
