---
title: Začetniki
lang: sl
---

# :wave: Pozdravljeni! {#-welcome}

Ali želite spoznati Ethereum? Ste na pravem mestu. Začnimo s pregledom celotnega projekta.

**Ethereum postavlja temelje nove dobe interneta:**

- Internet, v katerega so vgrajena denar in plačila.
- Internet, v katerem imajo uporabniki lastništvo nad svojimi podatki, kjer vaše aplikacije ne vohunijo za vami in ne kradejo vaših osebnih podatkov.
- Internet, kjer imajo vsi dostop do odprtega finančnega sistema.
- Internet, ki je zgrajen na nevtralni in odprti infrastrukturi, ki ni pod nadzorom nobenega podjetja ali posameznika.

**Ethereum je bil predstavljen leta 2015 in je vodilna programabilna tehnologija veriženja blokov na svetu.**

**Tako kot ostale tehnologije veriženja blokov ima tudi Ethereum svojo kriptovaluto, ki se imenuje Ether (ETH).** ETH je digitalni denar. Če ste že slišali za [bitcoin](http://bitcoin.org/), ima ETH veliko enakih lastnosti. Je v celoti digitalen in v trenutku ga je mogoče poslati komurkoli po vsem svetu. Količine ETH v obtoku ne določa nobena vlada ali podjetje – je decentralizirana in majhna. Ljudje po vsem svetu uporabljajo ETH za plačevanje, kot shrambo premoženja in kot jamstvo.

**Za razliko od ostalih tehnologij veriženja blokov pa lahko Ethereum naredi mnogo več.** Ethereum je programabilen, kar pomeni, da ga lahko razvijalci uporabijo za [izdelavo novih vrst aplikacij](/sl/use/#1-use-an-application-built-on-ethereum/).

Te decentralizirane aplikacije (ali "dappi") pridobijo prednosti tehnologij kriptovalut in veriženja blokov. Lahko so vredne zaupanja, kar pomeni, da bodo potem, ko so "naložene" v Ethereum, vedno delovale tako, kot so bile programirane. Nadzorujejo lahko digitalna sredstva in s tem ustvarijo nove vrste finančnih aplikacij. Lahko so decentralizirane, zaradi česar jih ne more nadzorovati nobena posamezna entiteta ali oseba.

**Prav zdaj na tisoče razvijalcev po vsemu svetu razvija aplikacije na Ethereumu ter izumlja nove vrste aplikacij, od katerih lahko mnoge uporabite že danes:**

- [**Denarnice za kriptovalute**](/sl/use/#3-what-is-a-wallet-and-which-one-should-i-use/) omogočajo poceni in takojšnje plačevanje z ETH ali drugimi sredstvi
- **Finančne aplikacije** omogočajo izposojo, posojanje ali vlaganje digitalnih sredstev
- **Decentralizirani trgi** omogočajo trgovanje z digitalnimi sredstvi ali celo trgovanje z “napovedmi” o dogodkih v resničnem svetu
- **Igre**, v katerih ste lastniki sredstev iz igre in lahko celo zaslužite pravi denar
- **In še veliko,** veliko več.

**Skupnost Ethereuma je največja in najbolj aktivna skupnost veriženja blokov na svetu.** Vključuje razvijalce jedra protokola, raziskovalce kriptoekonomije, cypherpunke, rudarske organizacije, imetnike ETH, razvijalce aplikacij, navadne uporabnike, anarhiste, podjetja na seznamu Fortune 500 in od zdaj naprej tudi **vas**.

**Ethereum ni pod nadzorom nobenega podjetja ali centralizirane organizacije.** Ethereum vzdržuje in izboljšuje raznolika globalna skupnost, ki s svojim delom prispeva k vsemu, od jedra protokola do aplikacij za uporabnike. To spletno mesto je tako kot celoten projekt Ethereum postavila skupina ljudi, ki delajo za isti cilj.

**Pozdravljeni v Ethereumu.**

**Ne veste, kam naprej?**

- Želite začeti uporabljati Ethereum? [ethereum.org/sl/use](/sl/use/)
- Želite več informacij o Ethereumu in njegovi tehnologiji? [ethereum.org/sl/learn](/sl/learn/)
- Ste razvijalec, ki se zanima za razvoj na Ethereumu? [ethereum.org/sl/developers](/sl/developers/)

**Ali iščete več virov o Ethereumu za začetnike?**

[Decentralized Everything z Vitalikom Buterinom](https://youtu.be/WSN5BaCzsbo)

<div class="iframe-container">
  <iframe width="560" height="315" src="https://www.youtube.com/embed/WSN5BaCzsbo" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>

[Ethereum’s Blockchain – članek TechCruncha](https://www.youtube.com/watch?v=WfULutvxvzY)

<div class="iframe-container">
  <iframe width="560" height="315" src="https://www.youtube.com/embed/WfULutvxvzY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</div>
